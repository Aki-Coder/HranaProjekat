# HranaProjekat
EasyFood Sve više ljudi, zbog ubrzanog načina života i nedostatka vremena da sprema hranu se odlučuje da hranu naruči na kućnu adresu. Restoran “EasyFood” je odlučio da uloži novac u implementaciju web portal za dostavu hrane. Osnovna ideja ovog portal je da se korisniku omogući da pogleda sva jela koja su dostupna u restoranu. Korisnik može pretraživati po vrsti kuhinje (italijanska, francuska, kineska, makrobiotička ...) ili po kategorijama (dezert, glavno jelo, predjelo, salate..). O svakom jelu korisnik može da pročita više detalja kao što su na primer namirnice koje se koriste za njegovo spremanje, kalorijska vrednost jela kao i cena jela. Korisnik može ostaviti komentar za pojedinačno jelo koje je probao. Prilikom naručivanja jela korisnik dodaje jedno ili više jela i dobija informaciju o ukupnoj ceni narudžbine. Prilikom naručivanja korisnik unosi adresu na koju treba da se isporuči hrana. Vlasnik restorana može da dodaje nova jela i da definiše kojoj vrsti kuhinje pripada i kojoj kategoriji. Vlasnik može da ažurira cenu pojedinačnog jela. U restoranu radi više radnika koji su zaduženi za dostavu hrane i vlasnik prilikom pregleda neisporučenih narudžbina može izabrati jednog od radnika koji će je isporučiti. Vlasnik može pregledati i brisati neprikladne komentare koje je korisnik uneo za neko jelo. Da li je komentar neprikladan ili ne vlasnik odlučuje tek nakon što je komentar prethodno pročitao. Vlasnik za izabrani period može dobiti izveštaj o ukupnoj vrednosti narudzbina grupisane po danima u tom periodu. Takođe, za izabrani period vlasnik može dobiti statistiku najnaručenijih jela.
